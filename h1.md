# Artikkeli 1 - Raportin kirjoittaminen

- Raportin tulee olla toistettava, täsmällinen ja helppolukuinen.
- Kirjoita raporttia samalla kuin teet, kirjaa myös kellonajat ylös.
- Raportin tulee oltava toistettava, eli toisen henkilön tulisi olla mahdollista toistaa vaiheet ja päätyä samaan lopputulokseen.
- Kirjaa ylös komennot ja muut teot, sekä niiden seuraamukset ja mahdolliset virheilmoitukset.
- Kirjoita imperfektissä, käytä väliotsikoita, tarkista teksti kirjoitusvirheiden varalta ja ilmoita lähteet.


# Artikkeli 2 - What is Free Software?
- GNUn käyttämän termin 'free software/freeware' (joskus myös 'libre software') suomenkielinen vastine on 'vapaa ohjelmisto'. (TEPA-termipankki)
- Vapaa ohjelmisto tarkoittaa että sen käyttäjällä on oikeus käyttää, kopioida, jakaa, opiskella, muuttaa ja parantaa kyseistä ohjelmistoa. 
- Käyttäjät hallitsevat ohjelmistoa ja sitä miten he sitä itse käyttävät.
- Vapaan ohjelmiston neljä vapautta:
	- Vapaus käyttää ohjelmistoa kuten haluaa, mihin tarkoitukseen vain.
	- Vapaus tutkia miten ohjelmisto toimii, ja muuttaa sitä omiin tarpeisiin sopivaksi. Tämä vaatii pääsyn ohjelmiston koodiin. 
	- Vapaus jakaa kopioita ohjelmistosta muille.
	- Vapaus jakaa muille kopioita itse muokatusta ohjelmiston versiosta. 

_____


# Raportti

## VirtualBox

Koneeni on Lenovo Yoga 900 ja asensin ohjelmat tiistaina 16.01.2024.
VirtualBox asentui ongelmitta, mutta virtuaalikoneen luomisen jälkeen sen käynnistyksessä tuli ongelma.
 > Not in a hypervisor partition (HVP=0) (VERR_NEM_NOT_AVAILABLE).
VT-x is disabled in the BIOS for all CPU modes (VERR_VMX_MSR_ALL_VMX_DISABLED). 

Eli BIOS-asetuksissa täytyy pistää virtualisaatio päälle. Restarttauksen ja asetuksen säädön jälkeen vm lähti hyvin käyntiin, tosin niin pienellä resoluutiolla kuin vain mahdollista...

![pikku-debian](https://github.com/iines-j/linux-repo/assets/148907657/00585738-c451-47aa-88af-e9f69a774bd6)

## Debian

Aloin yrittää Debianin asennusta. Asennuksessa itsessään ei ollut ongelmia, mutta sen jälkeen ensimmäistä kertaa kirjautumista pyydettäessä kirjautuminen ei onnistunut millään. Käyttäjä ja salasana olivat oikein mutta kone väitti vääräksi salasanaksi. Aloin epäillä itseäni salasanan suhteen, joten asensin Debianin sitten uudelleen. Tokalla kerralla kuitenkin sama juttu. 

Kirjautumisruudulta avasin terminaalin (Ctrl+Alt+F3) ja sinne kirjoitellessa tuli selville, että näppäimistön erikoismerkit ovat ihan väärillä paikoilla. Asentaessa olin kuitenkin valinnut oikean näppäimistön ja testannutkin sen. Tosin salasanassa olleet merkit olisivat kuitenkin menneet tällä väärälläkin näppäimistöllä oikein. 

 Päädyin testaamaan ```sudo passwd root``` jolla sain muutettua salasanan tosi simppeliksi. ```su -``` ja pääsin kirjautumaan roottiin. Tarkistin päivitykset ```apt update``` ja kaikki packaget olivat kondiksessa. Kokeilin ```xrdb -load .Xsession``` joka sanoi ```xrdb: Can't open display ''```. Jaahas. Mutta ```startx``` saikin displayn toimimaan ja olin kirjautuneena roottiin. Ei antanut kuitenkaan vaihtaa käyttäjää. Takaisin terminaaliin, jossa kokeilin ```getent passwd``` ja eipä sitä tekemääni käyttäjää edes löytynyt.

Suljin koko VirtualBoxin ja starttasin sen uudestaan. Sitten pääsinkin maagisesti kirjautumaan sisään alunperin tekemälläni käyttäjällä ja salasanalla ja getent löysi käyttäjän myös. Ja näppäimistökin toimi oikein. Ei mitään tietoa mitä tapahtui mutta otan tämän ihmeen autuaana vastaan. Kai olisi alusta lähtien vain pitänyt yrittää uudelleenkäynnistystä... 
Päivityksissä ja palomuurin asentamisessa ei ongelmia. 



# Lähteet

- Karvinen, Tero. 2006. Raportin kirjoittaminen. https://terokarvinen.com/2006/raportin-kirjoittaminen-4/ Luettu 21.01.2024.
- GNU.org. What is Free Software? https://www.gnu.org/philosophy/free-sw.html Luettu 21.01.2024.
- TEPA-termippankki. Freeware. https://termipankki.fi/tepa/fi/haku/freeware Luettu 21.01.2024.
